- - -
Title: Afiŝado Date: 2022-04-30 Order: 1
- - -

Afiŝado ĉe BookWyrm komenciĝas per libro. Uzantoj povas komenti pri legataj aŭ legitaj libroj en la sekcio «viaj libroj», aŭ ĉe la paĝo de la libro. De tie, uzantoj povas respondi kaj komenci konversacion. Afiŝoj ĉe BookWyrm povas inkluzivi formatadon kiel grasajn kaj kursivajn literojn, kaj ligilojn, per uzo de [Markdown](https://www.markdownguide.org/cheat-sheet/).

Se vi jam spertis [afiŝadon ĉe Mastodon](https://docs.joinmastodon.org/user/posting/), vi trovos ke afiŝoj ĉe BookWyrm havas analogajn agordojn de videbleco, enhavavertojn kaj menciojn. Tamen, enketoj, personigitajn emoĝiojn kaj kunsendaĵoj ne estas subtenataj.

## Tipoj de afiŝoj

### Reagoj de uzantoj

Estas tri tipoj de afiŝoj kiujn uzantoj povas rekte krei reage al libroj: recenzoj, komentoj kaj citaĵoj. Komentoj povas reagi al ĝeneralaj ecoj de libro, citaĵoj rilatas al specifaj teksteroj, kaj recenzoj traktas la tutan libron. Uzantoj povas ankaŭ respondi al afiŝoj.

| Ero                     | Recenzo | Komento | Citaĵo | Respondo |
| ----------------------- | ------- | ------- | ------ | -------- |
| Tekstokampo             | ✔       | ✔       | ✔      | ✔        |
| Averto de intrigmalkaŝo | ✔       | ✔       | ✔      | ✔        |
| Paĝnumero               |         | ✔       | ✔      |          |
| Citaĵo                  |         |         | ✔      |          |
| Takso                   | ✔       |         |        |          |
| Titolkampo              | ✔       |         |        |          |


### Ĝisdatigoj de legostato

Afiŝoj estas kreitaj kiam uzanto indikas ke ri volas legi, komencis legi aŭ finis legi libron.

## Teksto
Teksto povas enhavi:

- Mencioj (@uzanto)
- URL-oj (`http(s)://` ne montriĝas)
- Kelka [formatado de Markdown](https://www.markdownguide.org/cheat-sheet/)
  - grasaj literoj
  - kursivaj literoj
  - blokfrazoj
  - bulaj listoj
  - ligiloj


---
Title: Aldoni librojn
Date: 2022-07-29
Order: 2
---

Estas pluraj manieroj aldoni librojn al via instanco de BookWyrm! Kiam vi ne povas trovi la libron kiun vi serĉas, provu ĉi tiujn opciojn en tiu ordo – estas pli bone importi libron ol krei tute novan.

## Ŝargi per libroj de aliaj katalogoj

Se la libro kiun vi serĉas ne estas havebla ĉe via instanco, estas kelkaj manieroj aldoni ĝin. La plej bona maniero estas importi ĝin de ekstera fonto – via instanco povas ŝargi per libroj de aliaj instancoj de BookWyrm, kaj ankaŭ de [OpenLibrary](http://openlibrary.org/) kaj [Inventaire](http://inventaire.io/). Se estas neniu rezulto de la serĉo, ĉi tiuj fontoj estos aŭtomate demanditaj kaj la rezultoj aperos kun butono por «**importi libron**». Se estas lokaj rezultoj kiuj ne estas la ĝusta celata libro, vi povas alklaki la ligilon «**ŝarĝi per rezultoj de aliaj katalogoj**» por ŝargi per pliaj rezultoj.


## Aldoni plian eldonon

Se vi trovis la libron kiun vi celas, sed ne la ĝustan eldonon, vi povas aldoni plian eldonon al la verkaĵo ĉe la listo de eldonoj. Alklaku la ligilon sub la priskribo kiu diras al vi kiom da eldonoj ekzistas (ekzemple, «**4 eldonoj**»). Ĉe la subo de la listo de eldonoj, estas butono por «**aldoni plian eldonon**».

## Aldoni tute novan libron

Post kiam vi provis serĉi libron, importi ĝin de alia katalogo kaj trovi aliajn eldonojn de la libro, vi povas permani aldoni novan libron. La ligilo por permane aldoni libron estas ĉe la subo de la serĉpaĝo kiam montriĝas eksteraj katologoj. Vi povas ankaŭ rekte malfermi `/create-book` ĉe via instanco.

---
Title: Dodawanie książek
Date: 2022-07-29
Order: 2
---

Istnieje kilka sposobów na dodawanie książek do swojej instancji BookWyrm! Jeśli nie możesz znaleźć książki, której szukasz, wypróbuj te opcje w ich kolejności -- lepiej jest zaimportować książkę niż tworzyć ją od nowa.

## Wczytywanie książek z pozostałych katalogów

Jeśli książka, której szukasz nie jest dostępna w Twojej instancji, istnieje kilka sposób, aby ją dodać. Najlepszym z nich jest importowanie jej z zewnętrznego źródła -- Twoja instancja może wczytać książki z pozostałych instancji BookWyrm oraz [OpenLibrary](http://openlibrary.org/) i [Inventaire](http://inventaire.io/). Jeśli nie ma wyników wyszukiwania dla Twojego zapytania, zostanie ono automatycznie przekierowane do tych źródeł i pokażą się z przyciskiem "**Importuj książkę**". Jeśli istnieją lokalne wyniki wyszukiwania, które nie są tym, czego szukasz, naciśnij na odnośnik "**Wczytaj wyniki z pozostałych katalogów**", aby wczytać więcej wyników.


## Dodawanie innego wydania

Jeśli znajdziesz właściwą książkę, ale nie odpowiednie wydanie, możesz dodać inne wydanie z listy wydań. Naciśnij na odnośnik poniżej opisu, który zawiera liczbę wydań (na przykład: "**4 wydania**"). Na dole listy wydań umieszczony jest przycisk "**Dodaj inne wydanie**".

## Dodawanie zupełnie nowej książki

Po wypróbowaniu szukania książki, importowania jej z pozostałych katalogów oraz szukania innych wydań książki, możesz dodać nową książkę ręcznie. Odnośnik do ręcznego dodania książki umieszczony jest na dole strony wyszukiwania, gdy pokazane są zewnętrzne katalogi. Możesz również bezpośrednio przejść do `/create-book` na swojej instancji.
